<!DOCTYPE html>
<html>
  <head>
    <meta charset="utf-8">
    <title>I limiti della POC - Proof of Cooperation</title>
    <link rel="stylesheet" href="styles.css">
    <link href="https://fonts.googleapis.com/css?family=Roboto+Slab" rel="stylesheet">
  </head>
  <body>
    <div class="wrapper">
      <div class="article">
        <h3 class="title">oz</h3>
        Avete rotto il cazzo. Parlate e parlate, piangete e vi strofinate gli occhi quanto vi odio. Ricordate, non vi capacitate, era un grande…chiacchiere da bar. Non è questione di sapere o non sapere, è questione di non avere nulla dentro di voi che vi permetta di affrontare la realtà dei fatti.<br>

  La realtà dei fatti, non a caso, perché di fatti stiamo parlando.<br>

  Ora siete proprio soddisfatti, avete perso una persona che conoscevate di vista, vi stringete nel ricordo, rendete omaggi, leggete le sue favole e dite che bella persona che era.<br>

  Avete disperatamente bisogno di sentimenti, li cercate annaspando tra una vita grigia e pochi sprazzi di emozioni legiferate dalla vostra società, vi è permesso di ridere e piangere alle lauree, ai matrimoni e ai funerali. Chi più riesce ad emozionarsi leggendo una poesia o facendo una chiacchiera con un amico sul terrazzo di casa? Non ci riuscite, perché se vi succedesse col cazzo che poi passereste la vostra vita a lavorare 8h al giorno in un posto di merda per quattro spicci.<br>

  ‘Ste cose noi le sapevamo, e bene, e ridevamo consapevoli che in fondo, cosa fai o non fai non ha davvero importanza perché la vita è solo un giro di giostra, ma tant’è allora OZ, lasciami sfogà pure a me, che magari mi pija bene.<br>

  La cosa strana (strana poi…), è che gli unici che non hanno parlato siamo stati noi, i suoi amici più stretti, ci avete fatto caso? No? Immaginavo, non ve ne frega un cazzo di capire, voi volete sapere, sapere come è finita, sapere di cosa era fatto, e avere qualcosa da parlare quando vi incontrate al baretto per le prossime settimane, ma capire… non vi passa neanche per l’anticamera del cervello…vero? già.<br>

  Qua si parla di fatti.<br>

  Siamo tutti fatti, lasciateci scegliere di cosa.<br>

  Non sarò io, qui, a cercare di spiegare il perché, in fondo vi considero troppo lontani per capire e so che in fondo, voi non volete, vi cacate sotto al pensiero di sapere e comunque, vedi sopra, non è importante.<br>

  Quello che mi ha schifato è il teatrino, convulso, confuso, stupido come mosche stordite dal fumo che andava e veniva e non si capacitava e parlava per parlare e continua oggi a parlare e gli occhi finti e il non avere il coraggio e la gente che telefonava, quello che mi fa schifo è la gente e di gente ne è pieno il mondo dannazione.<br>

  Io e te ci siamo conosciuti a 6 anni ed eravamo opposti, amici ma opposti in tutto: nel modo di pensare, di vestire, praticamente tutte le idee, opposte.<br>

  Poi siamo cresciuti sempre assieme e per la maggior parte del tempo siamo rimasti agli antipodi. Finite le scuole superiori andammo a Cercemaggiore e li diventammo fratelli, abbiamo passato 14giorni fuori dal tempo, prendendo in giro coreani, ubriacandoci dal vecchio Saverio e leggendo poesie bellissime e cantando canzoni inventate al momento a stranieri tonti: il centerbe, l’archeologia i lupi e la luna, fu davvero tutto perfetto.<br><br>

  Da li Roma, tu che mi ospitavi a casa per pietà dopo aver visto in che posto vivevo, io e te che ci incontravamo e nelle piazze, sulle panchine a bere vino e diciannovenni parlavamo del futuro dell’arte e dei nostri ruoli…noi gli artisti più splendidi del xxi secolo.<br>

  L’arte è solo per chi ha qualcosa da dire e noi ci creavamo i precedenti. I viaggi on the road, a dormire ubriachi d’assenzio e felici sull’erba e poi scappare prima che il diserbante ci intossicasse, girare per l’italia e l’adriatica e fare indigestione di libertà, 4 amici e nessuna motivazione, anzi la motivazione c’era… attraversare l’italia per trovare e conoscere mirco dalle marche. Un metodo che ha scandito in modi diversi le nostre avventure: vivere per vivere, fare per fare. L’obiettivo è il viaggio, non la meta e lasciatemelo dire: in questo eravamo dei fottuti maestri.<br>

  E poi a continuare, una serie infinita di progetti e idee da fare assieme, tu che mi raccontavi i tuoi e io i miei, assieme fantastici e strampalati, ce la mettevamo tutta. A raccoglierli tutti neanche 2 rotoloni regina. Uno dei miei preferiti rimarrà sempre Tanks for Vodka. Eravamo a Roma e tu, come un pazzo professionista, strappavi le “curiosità” dalla settimana enigmistica. Una di queste raccontava la storia di 1 cararmato molto importante delle file russe che verso gli ultimi atti della 2 guerra mondiale sembrò scomparire nel nulla. Si creò un caso non da poco e dopo investigazioni si venne a scoprire che il carrarmato era stato venduto dai soldati ad un barista per una cassa di Vodka. <br>

  Alla lettura della curiosità i nostri occhi brillarono ed eravamo fottutamente euforici, la domanda naturale che ti venne in mente fu: “ma che cazzo ci fece poi quel barista con quel cararmato nel giardino di casa?”<br>

  Col passare degli anni abbiamo condiviso tanto, tante mandrakate ma anche cose serie, che poi, ste’ cose serie, non saranno un po sopravvalutate oz?<br>

  Il buddhismo e lo sciamanesimo, due facce della stessa medaglia. Te ed io, due facce della stessa medaglia, sempre di più. La strada per la consapevolezza, perudo, le case di braccio, le partite a biliardo sul lungomare, bicchieri di lagavulin e progetti di rivoluzione, a vedere le stelle cadenti ordinando loro di cadere al volgere delle nostre teste, i tuoi schiaffi, pensieri megalomani, tutto questo contenuto nel tuo corpo.<br>

  Abbracci al termine del giorno e “grazie fratello”, ce lo siamo detti diverse volte, fratelli cosmici.<br>

  E poi la consapevolezza, a tutti i costi sconfiggere le paure, ridefinire pattern neurali, la coscienza tentacolare, when you see a limit, get over it,  quanto siamo vicini al cristo cosmico chris? Quanto ci sei vicino tu ora?<br>

  Sconfiggere le dipendenze, ma è biologia? Si può vivere senza dipendenze? E se il non avere dipendenze poi diventa una dipendenza? Che scherzo tutta ‘sta faccenda.<br>

  Ho perso il segno, ho divagato ero partito incazzato con la gente e ho finito melenso a parlare di me e te.<br>

  Lasciatemelo dire, siamo stati una gran coppia. Ci siam baciati in bocca più volte poi alla fine. <br>

  Lasciatemelo dire è stato un percorso fantastico, abbiamo condiviso tanto e lui con noi piccolo gruppo di amici. Quelli che ora preferiscono stare zitti, perché è come sempre, chi non sa parla, chi sa preferisce stare zitto.<br>

  Scusate per lo sfogo.<br>

  Ti amo Chris<br>
  il mai vostro<br>
  bernini.<br>
<hr class="firm">
<i>bernini - 14 Ottobre 2014</i>
      </div>
    </div>
  </body>
</html>
