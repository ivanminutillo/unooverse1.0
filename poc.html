<!DOCTYPE html>
<html>
  <head>
    <meta charset="utf-8">
    <title>I limiti della POC - Proof of Cooperation</title>
    <link rel="stylesheet" href="styles.css">
    <link href="https://fonts.googleapis.com/css?family=Roboto+Slab" rel="stylesheet">
  </head>
  <body>
    <div class="wrapper">
      <div class="article">
        <h3 class="title">I limiti della POC - Proof of Cooperation</h3>
        L’algoritmo messo a punto da Faircoop per la sua moneta Faircoin è stato denominato POC - Proof of cooperation ed è una variante implementativa della proof of stake basata per l’appunto sulla cooperazione tra i nodi per validare la creazione del blocco e scegliere quale nodo avrà il diritto di minare il blocco successivo. <br>
Nella implementazione attuale del POC, per validare un nuovo blocco è necessario il consenso del 70% dei nodi CVN che compongono la rete. Questo approccio a mio parere funziona ragionevolmente bene in un ecosistema di nodi relativamente piccolo, in un gruppo in cui il consenso è gia presente a più alto livello, per cui la validazione dei blocchi rappresenta principalmente uno specchio dei rapporti di fiducia stabiliti a livello assembleare.<br>
Ma più alto diventa il numero di nodi nella rete, più frammentato rischia di diventare il rapporto che lega ognuno dei nodi. <br>
Nella visione in cui uno o più nodo CVN rappresentano un nodo locale (quindi legato ad un territorio geografico ben preciso), il consenso nella creazione di un blocco potrebbe dipendere da motivazioni esterne alla blockchain, accordi economici o sociali tra diversi nodi, visioni comuni o discordanti su temi e decisioni in cui i nodi sono coinvolti all’interno dell’ecosistema faircoop. <br>
È ipotizzabile che, nel corrente paradigma della proof of cooperation, isole di nodi CVN potrebbero rispecchiare le divergenze che si verificano ad alto livello, nelle assemblee fisiche. <br>
In questo scenario la validazione o meno di un blocco da parte dei nodi diventerà un modo per stringere alleanze o opporsi a decisioni che non competono la pura gestione e messa in sicurezza della blockchain.<br>
Il punto è questo, la corretta validazione dei blocchi e la messa in sicurezza della blockchain sono obiettivi che esulano dalla gestione economica e sociale dell’ecosistema di cui quella blockchain fa parte e a mio parere non sono tematiche che devono intersecarsi in nessun modo.  <br>
Per evitare stalli alla messicana tra isole o partiti di nodi, modifiche successive potrebbero portare ad una diminuzione della percentuale di consenso necessaria alla validazione di un blocco, oppure a sistemi alternativi della ricerca del consenso, ma per la natura stessa del paradigma POC, qualsiasi soluzione verrà implementata necessiterà dell’accordo e dell’intento dei partecipanti alla rete. Questo in ultima analisi rende per sua stessa natura il POC un sistema trust-based: ci fidiamo della corretta cooperazione tra i nodi per far funzionare la blockchain.<br>
La proof of cooperation è nata per creare un sistema alternativo alla proof of work, che utilizza al giorno d’oggi un’importante quantitativo di energia per validare le transazioni e di fatto pone la sicurezza della blockchain nelle mani di chi ha denaro a sufficenza per creare l’infrastruttura necessaria per validarla e in un certo senso controllarla (le enormi pool farm cinesi). Ma l’utilizzo di energia per garantire il funzionamento della blockchain (hashcash) è a mio parere il cuore di una corretta implementazione di una cryptocurrency, perchè elimina il problema di fondo di ogni infrastruttura, l’elemento di trust. La blockchain bitcoin è un sistema trustless e questo è reso possibile proprio dalla proof of work, che brucia energia quotidianamente per questo motivo. Facendo un paragone un po azzardato e poetico, proprio come la terra con il sole e la galassia con l’universo, tutto funziona e viene validato grazie ad un enorme consumo di energia, che garantisce il corretto funzionamento delle sue parti senza aver bisogno di un agente di trust: ( warning : spoiler per i fondamentalisti cristiani ) nessun dio guardiano biblico che dirige la sua creazione dall’alto e punisce o premia la condotta dei suoi figli secondo una sua logica e secondo le sue idee implementative. <br>
L’implementazione del bitcoin proposta da satoshi nakamoto, lungi dall’essere nata dal nulla, si basa su innovazioni precedenti, come il sopracitato hashcash di adam beck, mira a creare un’infrastruttura trustless che non ha bisogno di controllori e censori, ubiqua e trasparente dell’utilizzo che ne viene fatto e al tempo stesso che permette la privacy di ogni utilizzatore. Il tradeoff è il bilanciamento dell’utilizzo di energia in base alla potenza di calcolo presente nel network, un algoritmo che si bilancia automaticamente nel tempo per permettere che, in base alla potenza di calcolo presente nel network, il “problema matematico” da risolvere per minare un blocco diventa più complesso o più semplice,in relazione al fatto che ci siano quattro pentium 2 a minare o 3 farm cinesi della grandezza di intere cittadine.<br>
La proof of work non è sbagliata, nè capitalista. Quello su cui a mio parere dovremmo porre maggior attenzione è nel riuscire a trovare un modo per mantenere davvero decentralizzato e trasparente questo sistema, per mantenere quella decentralizzazione che oggi vediamo sempre più sfuggirci dalle nostre mani, in una tecnologia che, esattamente come internet negli anni 80, nasce in maniera totalmente anarchica e decentralizzata, ma che col passare del tempo di disruptive ha sempre meno e viene sempre più addomesticata per le esigenze di mercato. Il primo passo, che non siamo riusciti a fare tutti assieme con internet è, secondo me, prenderci la responsabilità di voler mantenere decentralizzata questa tecnologia, cominciandola a studiare e a far parte della rete, nono solo come consumatori di servizi ma anche come contributori, aprendo nodi. Partecipare alle discussioni, trovare le falle e le finte innovazioni che porterebero solo a decentralizzare maggiormente il sistema, essere vigili e intelligenti, proporre soluzioni e divulgare.<br>

<hr class="firm">
<i>bernini - 23 Ottobre 2016</i>
      </div>
    </div>
  </body>
</html>
